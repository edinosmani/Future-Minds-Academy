<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>My Website</title>
</head>

<body>
    <header>
        <h1>GJILANI</h1>
    </header>

    <hr>

    <br>

    <main>

        <section>
            <h2>Hyrje</h2>

            <article>
                <p>
                    <b>Gjilani</b> është një qytet në Kosovë. Është qendra administrative e komunës së <b>Gjilanit</b>
                    dhe një
                    nga
                    qytetet më të mëdha të vendit. Qyteti ndodhet në juglindje të Kosovës, dhe është një qendër
                    ekonomike dhe kulturore e rëndësishme në rajon. <b>Gjilani</b> ka një histori të pasur dhe ka
                    luajtur një
                    rol të rëndësishëm në zhvillimin historik dhe kulturor të Kosovës.
                </p>
            </article>
        </section>

        <br>

        <section>
            <article>
                <p>
                    <b>Gjilani</b> është një nga shtatë qytetet më të mëdha të Kosovës. Është vendosur në fushën e
                    <b>Gjilanit</b> gjegjësisht
                    në jug-lindje të Kosovës në Anamoravë. Lumi Morava shtrihet në juglindje të Kosovës në rrugën për
                    Preshevë, rreth 4 kilometra larg qendrës së qytetit të <b>Gjilanit</b>. Në pjesën Velekincës së Ulët
                    rrjedh
                    Lumi me emrin Murava. ( Morava), emri i të cilit rrjedh nga vendbanimi i vjetër që është quajtur;
                    Mur pran Vadës - Murava - Velekinca e vjeter. Në bazë të lumit në shekullin XVIII përmendet qyteti i
                    <b>Gjilanit</b> me emrin Muravë, si kadillëk në kuadër të sanxhakut të Vushtrrisë.

                    <b>Gjilani</b> për 3-4 km, shtrihet deri te Lumi Morava, kurse emri i vjetër i Lumit është Angros.
                    Në bazë
                    të emrin ANGROS përmendet edhe në shkrimet e babai të historisë, Herodotit në shekullin e V p.e.s.
                    Në Velekincë dhe Pogragjë gjatë shtrirjes së Moravës janë gjetur shumë gjurmë arkeologjike Ilirie
                    dhe Dardane si 'Vazo, Veshje Ilire'', si dhe janë gjetur 'Varreza Ilire''' (e që me gërmimet e
                    arkeologëve shqiptar në vitet 1979-80, e të cilave janë edhe sot aty) e që në to ka pasur edhe pulla
                    të ndryshme, monedha, stoli të ndryshme, Tumat Ilire Dardanë në Llashticë, Lipovicë pastaj te Kalaja
                    e Pogragjës.
                </p>
            </article>
        </section>

        <br>

        <section>
            <h2>Etomologjia</h2>

            <article>
                <p>
                    Në shekullin XVII, udhëpërshkruesi turk, Evlija Çelebiu, e shkruan se “Gjilanin, por me emrin
                    Moravë, si kadillëk në kuadër të sanxhakut të Vushtrrisë. Ai rrëfente në evidentimin e defterit
                    Osman, se “udhëtimi shtatëmbëdhjetë ditor nga Kostandinopoja (Stambolli i sotëm) për të kaluar
                    përmes Vranjës, Novobërdës, Kriva Rekës (Egridere) dhe Moravës (Gjilan)." Gjilanit si qytet e ka
                    themeluar familja shqiptare e Gjinoll që nga viti 1737 deri në fund të shekullit XIX ka sunduar në
                    Kosovë, edhe në Moravë.
                </p>
            </article>
        </section>

        <br>

        <section>
            <h2>Historia</h2>

            <article>
                <p>
                    Në gastrën e quajtur Gavran ka ekzistuar edhe nji vendbanim, emri i të cilit nuk dihet. Supozohet se
                    është vendbanim i xehtarëve gjatë kohës së eksploatimit të të xehes në Gllamë. Sipas disa
                    thënieve,[Gjilani 1] thuhet se në fshatin Depcë, të Kosovës Lindore, ana e Preshevës ekzistonte si
                    vendbanim Gjinaj, tani lagje. Këta kanë bërë tregëti me Novobërdën. Për të qenë më afër tregut, si
                    dhe kushteve më të mira për jetë ata tërhiqen nga ai vendmbanim dhe vendosën në tritorin e sotëm të
                    Gjilanit, i cili në at kohë ishte livadhe, por që ishte i përshtatshëm për bujqësi, sidomos për
                    blegtori. Në bazë tëkëtyre e ka marrë edhe emrin [3]. Në Defterin osman të vitit 1455, thuhet se ky
                    vendbanim ka patur 41 shtëpi,[4] ndërsa sipas defterit kadastral të vitit 1566-1974, kishte 38
                    shtëpi e 12 beqarë. Ky vendbanim përmendet edhe më vonë në dokumente të shkruara dhe nga udhë
                    përshkrues të ndryshëm. Rreth emrit të tij ekzistojnë disa mendime. Disa thonë se emrin e ka marrë
                    në bazë të një vendbanimi me emrin Gjinaj pinjoll i Gjinollëve pranat e të cilëve shtriheshin lindje
                    deri Miresh dhe juglindje deri ne Pasjan dhe Llashticëqë një nga ta kan qenë të ardhur nga Mireshi(
                    Donërqani), një nga lagjet që sipas emervendit lagjeja e Gjinajve, ishin në afërsi të fshatit Depcë
                    të komunës së Preshevës, por që atëherë i takonte Gjilanit. Një mendim tjetër thotë se një oficer
                    otoman që ka qëndruar në këtë vendbanim paska qenë nga një Gjejlan, që qenka diku në Siri apo diku
                    tjetër në Lindjen e mesme dhe e ka pagëzuar me këtë emër, ndërsa mendimi më real qëndron në faktin
                    se në Gjilan, rreth vitit 1750 u vendosë familja Gjinolli, që këtu erdhi nga Artana (ish Novobërda),
                    e që i takonte fisit Gjinaj, andaj edhe nga kjo familje (Bahti Beg Gjinolli) e mori edhe emrin. [5]
                    Thuhet se vendbanimi i parë i Gjilanit ishte më në veriperëndim, në lagjen e sotme Dardania I, por
                    që në vitin 1830 e përfshiu një zjarr dhe u dogj tërësisht. Familja e Gjinollëve pastaj qytetin e
                    zhvendosi më në lindje, në mes të shtëpisë së sotme të mallrave dhe të tregut, lagje kjo që është
                    quajt edhe Begler mëhallë. Gjilani në kohën e sundimit të Perandorisë Otomane, një herë i takonte
                    sanxhakut të Vushtrrisë në Vilajetin e Kosovës e pastaj edhe Vilajetit të Prizrenit, sipas
                    rregullimit të atëhershëm administrativ të shtetit otoman, nga se nuk ishte ndonjë vendbanim i madh
                    për t’u bërë qendër administrative. Rrita më e hovshme e Gjilanit fillon pas sëmundjes së murtajës
                    që e përfshiu Gjilanin në vitin 1836 dhe me Shpërnguljet e mëdha me 1877/1878, kur popullëzohet me
                    të ardhurit nga Sanxhaku i Nishit, ku pos Gjinollëve, Novobërdalit, Cërnicajt, Karadakët, Varoshit
                    erdhen edhe Klaiqët me të tjerat familje të dëbuar prej trekëndëshit të Toplicës me ta edhe
                    zejtarët. Lagjet më të vjetra të Gjilanit ishin ajo e Bejlerëve, Atik Xhami Mahalla dhe Çifllak
                    mëhalla, pastaj u zgjerua edhe në lagjet: Mëhalla e Varoshit, Mahalla e romëve, Baçevina, Dere
                    mëhalla, mëhalla e muhaxhirëve e kështu me radhe.[6]Qyteti i sotëm i Gjilanit u themelua nga familja
                    e Gjinollët, me prejardhje shqiptare , nga fshati Gjinaj i Lumës. Ata në shekullin e XVIII morën
                    pushtetin në Kosovë duke përfshirë edhe Gjilanin, Bujanocin dhe Preshevën. Selia e tyre ka qenë
                    (Vushtri)Prishtina. Një kusheri i tyre më mire të thuhet , një pjesë e kësaj familjeje feudale
                    shqiptare sundonte mbi tërë Moravën e Kosovës.[7].
                </p>
            </article>
        </section>

        <br>

        <section>
            <h2>Gjeografia</h2>

            <article>
                <p>
                    Komuna e Gjilanit gjendet në pjesën juglindore të Kosovës, rajoni i Anamoravës. Është njëra nga
                    komunat e mëdha të vendit. Pozita gjeografike që ka, i mundëson asaj lidhje të mira me qendrat tjera
                    të Kosovës dhe të rajonit.

                    Rreth qytetit të Gjilanit shtrihen bregoret Kodra e Dëshmorëve (Popovica), Gllama, Dheu i Bardhë,
                    fusha e Malishevës, Zabeli i Sahit Agës dhe Bregu i Thatë. Nëpër qytet kalojnë tre lumenj të vegjël,
                    Mirusha, Banja dhe Stanishori, të cilët bashkohen dhe derdhen në Moravë, në perëndim të fshatit
                    Uglar.

                    Gjilani është larg nga Prishtina, kryeqendra e Kosovës, 46 kilometra, nga Kamenica - 27 km, nga
                    Vitia - 22 km, nga Artana – rreth 25 kilometra. Me komunat e regjionit kufizohet, në juglindje me
                    Preshevën (33 km) dhe Kumanovën (53), ndërsa në lindje – me Bujanocin (40 km).

                    Ndërtimi i rrugës Gjilan-Lipjan, nga drejtimi i Kishna Polës, ka shkurtuar dukshëm distancat e kësaj
                    komune me aeroportin e Prishtinës, me rrugën e kombit si dhe me hekurudhat e Kosovës, në Ferizaj dhe
                    Lipjan. Gjilani do të lidhet së shpejti edhe me Kumanovën, nga drejtimi i Stançiqit, ku parashihet
                    hapja e një pike doganore.

                    Gjilani ka kushte të mira për bujqësi dhe njihet si qytet agro-industrial. Ka klimë të mesme
                    kontinentale, me vera të nxehta dhe dimra të ftohtë. Temperatura mesatare e janarit është -0.9
                    shkallë celciuz, ndërsa temperatura mesatare e korrikut – 21.5 gradë. Në vjeshtë, këtu bien shira,
                    mesatarisht 177 mm, ndërsa në verë – 129 mm. Sasia e reshjeve në pranverë është 145 mm dhe në dimër
                    – 130 mm.

                    Rrethinën e Gjilanit e përcakton lumi Morava e Binçës, i cili mbledhë gjithë lumenjtë e vegjël, me
                    një prurje mesatare mujore prej 6.7 metra kub /sekondë/. Në juglindje rrethohet nga malet e
                    Karadakut.

                    Koordinatat e shtrirjes së qytetit të Gjilanit janë 42 shkallë në veri dhe 21.20 shkallë në lindje
                    dhe në një lartësi mbidetare qyteti prej 501 dhe 590 m ndërsa regjioni prej 475 m në Budrikë deri në
                    1000 m lartësi mbidetare në zonën kufitare me Maqedoninë (Stanqiq).

                    Rrethina e Gjilanit është e pasur me xehe (hekur e leucid) dhe me burime minerale (Nasalë, Pidiq,
                    Kmetoc, Uglarë, Përlepnicë).

                    Në hartat sizmike, Gjilani njihet si rajon me shkallë të lartë rrezikshmërie. Në vitin 2002, është
                    goditur nga një tërmet, i cili ka lënë një të vdekur, dhjetëra të lënduar dhe mbi 8 mijë objekte
                    publike dhe private të dëmtuara.

                    Gjilani është binjakëzuar me qytetet dhe komunat Luterbah (Francë), Iper (Belgjikë), Jelderim
                    (Turqi) dhe të tjera.
                </p>
            </article>
        </section>

        <br>

        <section>
            <article>
                <figure>
                    <img src="../../images/Gjilan_2006.png" alt="Gjilani" width="250">
                    <figcaption><i>Gjilani</i></figcaption>
                </figure>
            </article>
        </section>

        <br>

        <section>
            <nav>
                <a href="./ushtrime2.html">For More Information</a>
            </nav>
        </section>
    </main>

    <br>

    <footer>All rights reserved Edin Osmani©</footer>
</body>

</html>